[
  {
    "objectID": "report_gen_interactive.html",
    "href": "report_gen_interactive.html",
    "title": "O’zbekistonda: Kambag’allik va Ta’lim",
    "section": "",
    "text": "Ta’limning kambag’allikni kamaytirishdagi roli borasidagi o’rganishlar muhim tadqiqot yo’nalishi sifatida e’tirof etiladi. So’nggi o’n yilliklarda tadqiqotlar ta’limning inson kapitalini oshirish, daromadlar o’rtasidagi tengsizlikni kamaytirish va ijtimoiy mobillikni rag’batlantirishda muhim o’ringa ega ekanligi butun dunyoda, xususan, Xitoy, Braziliya va Janubiy Afrika kabi rivojlanayotgan mamlakatlarda qilingan tadqiqotlarda o’z tasdig’ini topib kelmoqda (Dhanda (2024), Verner (2004), Rahman (2024)).\nGlobal miqyosda, kambag’allik darajasi 1990-yildagi 43.6 foizdan 2023-yilda 10.2 foizga qisqarganiga qaramay( World Bank Open Data (2025)), rivojlanayotgan malakatlarda xususan qishloq hududlarida ta’lim olish imkoniyati cheklanganligi bo’yicha muammolar saqlanib qolmoqda (Xie, Sarntisart, and Uddin (2023); Spada, Fiore, and Galati (2023)). COVID-19 pandemiyasi davrida ta’limdagi tengsizlik yanada yaqqolroq ko’rina boshladi va kuchaydi, bu esa ijtimoiy himoya va ta’lim sohalarida samarali siyosiy intervensiyalarning dolzarb zaruratini ko’rsatmoqda (Terzi, Unterhalter, and Suissa (2023); Beeson, Wildman, and Wildman (2024)).\nUshbu tadqiqotda biz quyidagi ma’lumot manbalaridan foydalangan holda tahlilni olib boramiz:\n\nPISA 2022HBS 2024MICS 2021-2022\n\n\nPISA dasturi yordamida O’zbekistonda 2022-yil 15-yoshli o’quvchilarning o’zlashtirish ko’rsatkichlari ma’lumotlaridan foydalanib, o’quvchilarning ta’lim ko’rsatkichlari va oilaning umumiy iqtisodiy holati o’rtasidagi bog’liqlikni o’rganamiz.\n\n\nMilliy statistika qo’mitasining 2024-yilgi Uy xo’jaligi daromadlari va xarajatlari so’rovnomasidan o’quvchilar ta’lim olishi uchun xarajatlarni tahlil qilish uchun foydalaniladi.\n\n\nUNICEF hamda Milliy Statistika Qo’mitasi tomonidan o’tkazilgan multiindikator klaster kuzatuvi (MICS) so’rovnomasidan oila a’zolarining o’quvchi ta’limidagi ishtirokini o’rganish uchun foydalaniladi.\n\n\n\nTahlil PISA 2022, HBS 2024 va MICS 2021-2022 ma’lumotlaridan kengroq ijtimoiy siyosat uchun diagnostika vositasi sifatida foydalanishni ko’zda tutadi. Asosiy maqsad O’zbekistonda maktab o’quvchilarining demografik va uy sharoitlaridagi tafovutlari o’quvchilarning o’zlashtirish ko’rsatkichlarida qanday namoyon bo’lishini aniqlashdir.\nUshbu muammolarni tahlil qilish orqali hisobot ta’limdagi to’siqlarni bevosita bartaraf etishi va inson kapitalini shakllantirishga hissa qo’shishi mumkin bo’lgan maqsadli, dalillarga asoslangan ijtimoiy himoya siyosatiga oid takliflarni ishlab chiqishga qaratilgan."
  },
  {
    "objectID": "report_gen_interactive.html#oquvchilarning-talim-korsatkichlari-va-ular-yashayotgan-oilalarning-ijtimoiy-iqtisodiy-statusi",
    "href": "report_gen_interactive.html#oquvchilarning-talim-korsatkichlari-va-ular-yashayotgan-oilalarning-ijtimoiy-iqtisodiy-statusi",
    "title": "O’zbekistonda: Kambag’allik va Ta’lim",
    "section": "O’quvchilarning ta’lim ko’rsatkichlari va ular yashayotgan oilalarning ijtimoiy-iqtisodiy statusi",
    "text": "O’quvchilarning ta’lim ko’rsatkichlari va ular yashayotgan oilalarning ijtimoiy-iqtisodiy statusi\nKambag’allikni faqat monetar asoslarda emas, balki, ko’p o’lchamli miqyosda qaralganda, eng muhim omillardan biri bu ta’lim hisoblanadi. Iqtisodiy tadqiqotlar va ishlohotlar markazi hisoblagan Ko’p o’lchovli kambag’allik indeksi natijalariga ko’ra, kambag’allikka eng ko’p hissa qo’shayotgan omil bu ta’lim hisoblanadi CERR and UNDP Country Office in Uzbekistan (2023).\nKambag’allikning ta’limga ko’rsatkichlariga ta’sirini baholash uchun ushbu hisobot asosiy tahliliy o’zgaruvchi sifatida PISA oilaning ijtimoiy-iqtisodiy statusi indeksidan (IIS) foydalanadi. IIS Iqtisodiy hamkorlik va taraqqiyot tashkiloti tomonidan yaratilgan murakkab indeks bo’lib, u o’quvchining ijtimoiy-iqtisodiy kelib chiqishini har tomonlama o’lchaydi hamda uchta asosiy tarkibiy qism asosida hisoblanadi:\n\nOta-onalar ta’limi - ota-onalar erishgan eng yuqori ta’lim darajasi\nOta-onaning kasbi - Ota-onaning eng yuqori kasbiy maqomi\nUyda mavjud jihozlar - Oilaning boyligi va uydagi madaniy va ta’lim resurslaridan foydalanish imkoniyati (masalan, kitoblar soni, tinch o’quv joyiga kirish imkoniyati, internetga ulanish imkoniyati)\n\nPISA natijalari ma’lumotlarini IIS indeksi nuqtayi nazaridan tahlil qilish orqali biz bolaning ijtimoiy-iqtisodiy kelib chiqishi uning bugungi kunda O’zbekistonda ta’lim olishi va o’zlashtirishi imkoniyatlariga qay darajada ta’sir qilishini aniq miqdoriy baholashimiz mumkin.\n\nPISA 2-daraja o’zlashtirish ko’rsatkichlari\nPISA tizimida o’qish, matematika va tabiiy fanlar bo’yicha o’quvchilar o’zlashtirish ko’rsatkichlari o’rganilgan. Ushbu fanlar bo’yicha o’zlashtirish ko’rsatkichlari turli darajalarga bo’linadi, bunda 2-daraja matematika, o’qish va tabiiy fanlar bo’yicha o’quvchilar bilimini o’lchash uchun muhim asos bo’lib xizmat qiladi. Bu daraja shunchaki statistik ko’rsatkich emas, u o’quvchilarning jamiyatda faol ishtirok etishi va o’z hissasini qo’shishi uchun fundamental deb hisoblangan muhim ko’nikma va bilimlarni o’zlashtirishini ifodalaydi. IISi 1-detsilidagi oila o’quvchilarining o’qish, matematika va tabiiy fanlar bo’yicha 2-darajada o’zlashtirish darajasi 10-detsildagi oila o’quvchilariga nisbatan qariyb 3 barobar past ekanligini ko’rishimiz mumkin. O’zlashtirish darajasi IISning 7-detsilidan boshlab sezilarli oshib bormoqda. IIS ning barcha detsillarida shahar hududida yashovchi o’quvchilar qishloqlarda yashovchi o’quvchilarga nisbatan o’qish, matematika va tabiiy fanlar bo’yicha 2-darajada o’zlashtirish darajasi yuqori ekanligini ko’rsatadi. Ayniqsa o’qish darajasida, shahar hududida yashovchi o’quvchilar qishloqlarda yashovchi o’quvchilarga nisbatan IIS barcha detsillarida yaxshi o’zlashtirmoqda. Matematika va tabiiy fanlarda esa, IIS ning birinchi detsildan boshlab farqlar juda kam, o’zlashtirish darajasidagi farqlar asosan IISning yuqori detsillarida ko’rinadi. O’zbekistonda IIS ning barcha detsillarida matematika fanidan o’g’il bolalar qiz bolalarga nisbatan o’zlashtirishi yuqori. O’qish borasida esa qiz bolalar o’g’il bolalarga nisbatan yaxshiroq o’zlashtirmoqda. Tabiiy fanlarda esa, dastlabki detsillarda o’g’il bolalar, yuqori detsillarda esa qiz bolalar yaxshiroq o’zlashtirgan. Bu yerda ham 1-rasmda qayd etilganidek, IISning 1-detsilidagi oila farzandlari boshqalarga nisbatan ancha past natijani qayd qilgan hamda o’zlashtirish darajasi ikkala jins bo’yicha ham IISning 7-detsilidan boshlab o’sib bormoqda.\n\n\n\n\n\n\n1-3-rasmlar: PISA 2-daraja o’zlashtirish ko’rsatkichlari grafiklari\n\n\n\n\n\n\nBarcha fanlarShahar/Qishloq bo’yichaJins bo’yicha\n\n\n\n\n\n\n1-rasm. 2-darajaga erishgan o’quvchilar ulushi: IIS detsillari kesimida (PISA 2022, O’zbekiston)\n\n\n\n\n\n\n\n\n2-rasm. 2-darajaga erishgan o’quvchilar ulushi: aholi yashash punkti tipi kesimida\n\n\n\n\n\n\n\n\n3-rasm. 2-darajaga erishgan o’quvchilar ulushi: jins kesimida"
  },
  {
    "objectID": "report_gen_interactive.html#sec-uy-sharoitlari",
    "href": "report_gen_interactive.html#sec-uy-sharoitlari",
    "title": "O’zbekistonda: Kambag’allik va Ta’lim",
    "section": "O’quvchilarga uyda mavjud sharoitlar va oilaning ijtimoiy-iqtisodiy statusi",
    "text": "O’quvchilarga uyda mavjud sharoitlar va oilaning ijtimoiy-iqtisodiy statusi\nO’quvchilar ta’lim olishida ularga uyda yaratib berilayotgan sharoit muhim ahamiyat kasb etadi. Ayniqsa, hozirgi zamonaviy texnologiyalar ta’limda keng qo’llanilayotgan sharoitda, o’quvchilarga uyda ta’lim olish uchun yaratib berilayotgan shart-sharoitlarning ahamiyati yana oshdi.\nPISA savolnomasi asosida quyidagi savollarga o’quvchilarning javoblari IIS detsillari bo’yicha tahlil qilindi:\n\nO’z xonasi bormi?\nO’qish uchun kompyuteri (planshet, noutbuk) bormi?\nTa’lim dasturiy ta’minotlaridan foydalanadimi?\nUyda internet bormi?\n\n\n\n\n\n\n\n4-rasm: O’quvchilar ta’lim olishi uchun uy sharoitlari\n\n\n\n\n\n\n\n\n\n4-rasm. O’quvchilar ta’lim olishi uchun uy sharoitlari: IIS detsillari kesimida\n\n\n\n\n\nIISning 1-detsilidagi oila farzandlarining taqriban uchdan bir qismida uyida kompyuter, planshet kabi bilim olish jarayonida qo’llanishi mumkin bo’lgan elektron vositalar mavjud bo’lsa, 10-detsilda bu ko’rsatkich qariyb 90%ni tashkil qiladi. Eng katta farqlar o’qish uchun kompyuterning mavjudligi, ta’limga oid dasturiy ta’minotlaridan foydalanish va uy internetga ulanganligida kuzatiladi. O’quvchilar uchun o’z xonasining mavjudligi IIS detsillari bo’yicha taqsimotida tengsizlik qolgan ko’rsatkichlarga nisbatan kamroq.\n\nKompyuter mavjudligi: shahar/qishloq kesimida\n\n\n\n\n\n\n5-rasm: Kompyuter mavjudligi (shahar/qishloq kesimida)\n\n\n\n\n\n\n\n\n\n5-rasm. Kompyuter mavjudligi: aholi yashash punkti tipi va IIS detsillari kesimida\n\n\n\n\n\nIzoh: Kompyuter mavjudligidagi farqlar aholi yashash punktlar tipini hisobga olganda yanada oshgan: 1 va 2-detsillarda qishloqdagi o’quvchilarda kompyuterning mavjudligi shaharlik tengdoshlariga qaraganda sezilarli darajada past. 7, 8 va 9-detsillarda ham shaharda istiqomat qiluvchi o’quvchilarda kompyuter mavjudligi darajasi yuqori."
  },
  {
    "objectID": "report_gen_interactive.html#sec-xarajatlar",
    "href": "report_gen_interactive.html#sec-xarajatlar",
    "title": "O’zbekistonda: Kambag’allik va Ta’lim",
    "section": "O’quvchilarga ta’lim olish uchun xarajatlar, oila a’zolarning o’qish jarayonidagi ishtiroki va oilaning ijtimoiy iqtisodiy ahvoli",
    "text": "O’quvchilarga ta’lim olish uchun xarajatlar, oila a’zolarning o’qish jarayonidagi ishtiroki va oilaning ijtimoiy iqtisodiy ahvoli\nMilliy statistika qo’mitasining 2024-yilgi Uy xo’jaligi daromadlari va xarajatlari so’rovnomasiga ko’ra, jon boshiga daromad detsillari bo’ylab bir o’quvchiga to’g’ri keluvchi xarajatlari oshib boradi: eng quyi detsildagi oilalar bir o’quvchi uchun qiladigan xarajat eng yuqori detsildagi oilalarga qaraganda 2 barobar kam.\nDaromad detsillari bo’ylab umumiy maktab ta’limining umumiy iste’mol xarajatlaridagi ulushi qaralganda: 2-detsildan 9-detsilgacha ko’rsatkich sezilarli darajada farq qilmaydi, ammo eng quyi detsilda maktab ta’limi xarajatlarining ulushi nisbatan ancha yuqori 28.4% ni tashkil qiladi. Eng yuqori detsilda esa, bu ko’rsatkich nisbatan kam 14.3% ni tashkil qiladi. Ya’ni daromadning boshqa detsillari (2-9-detsillar) bilan solishtirganda, daromadning quyi detsilidagi oilalarda maktab ta’limi uchun qilingan xarajatlar boshqa xarajatlarni siqib chiqarayotgan bo’lishi mumkin.\n\n\n\n\n\n\n6-rasm: Ta’lim xarajatlari va ularning iste’mol xarajatlaridagi ulushi\n\n\n\n\n\n\n\n\n\n\n\n6-rasm. O’quvchilar ta’lim olishi uchun xarajatlar va ushbu xarajatlarning umumiy iste’mol xarajatlaridagi ulushi (Uy xo’jaligi daromadlari va xarajatlari so’rovnomasi, 2024)\n\n\nKo’rsatkichlar bir oy uchun berilgan\n\n\n\nTa’lim xarajatlarining jinsiga ko’ra qiyoslansa: o’g’il bolalarga va qiz bolalarga qilingan xarajatlar o’rtasida sezilarli farq yo’q (1-Ilova). Lekin, aholi yashash punktlari tipiga ko’ra solishtirilsa, shaharda yashovchi o’quvchilarga qilingan xarajatlar qishloq hududida yashovchi o’quvchilarga nisbatan daromadning barcha detsillari bo’ylab sezilarli darajada yuqori, hamda ushbu farq daromad detsillari oshgani sari o’sib boradi (1-Ilova).\nO’quvchilarning akademik o’zlashtirishining muhim omillaridan biri bu o’quvchilarning o’qish jarayonida oila a’zolarning ishtiroki hisoblanadi. UNICEF hamda Milliy Statistika Qo’mitasi tomonidan o’tkazilgan multiindikator klaster kuzatuvi (MICS) so’rovnomasi asosida to’rtta asosiy ko’rsatkich tahlil qilindi: uyda bolalar kitoblari soni, uy vazifasiga yordam berish darajasi, maktab yig’ilishlarida qatnashish va o’qituvchilar bilan bolalarning o’zlashtirishini muhokama qilish (2-Ilova).\nNatijalar shuni ko’rsatadiki, ota-onalarning ta’lim jarayonidagi ishtiroki umuman olganda yuqori va farovonlik detsillari bo’ylab sezilarli darajada farq qilmaydi. Maktab yig’ilishlarida qatnashish va o’qituvchilar bilan suhbatlar barcha detsillarda 90–100% atrofida bo’lib, bu ijtimoiy-iqtisodiy holatdan qat’i nazar rasmiy maktab faoliyatida deyarli universal ishtirokni ko’rsatadi. Ota-onalarning ta’limdagi ishtirokini ko’rsatuvchi boshqa ko’rsatkichlar ham yuqori va farovonlik detsillari bo’ylab sezilarli darajada farq qilmaydi. O’g’il bolalar qizlarga qaraganda biroz ko’proq uy vazifasiga yordam oladi, ammo boshqa ko’rsatkichlarda o’quvchilarning jinsiga bog’liq farqlar yo’q. Xuddi shunday, shahar va qishloq xo’jaliklari barcha o’lchovlar bo’yicha o’xshash darajadagi ota-onalar jalb etilishini namoyish etadi. Umuman olganda, ushbu topilmalar O’zbekiston ta’limda ota-onalarning ishtirok etish darajasi nisbatan tekis taqsimlanganini ko’rsatadi."
  },
  {
    "objectID": "report_gen_interactive.html#sec-oaxaca",
    "href": "report_gen_interactive.html#sec-oaxaca",
    "title": "O’zbekistonda: Kambag’allik va Ta’lim",
    "section": "Yuqori iqtisodiy farovonlikka ega bo’lgan hamda quyi iqtisodiy farovonlikka ega bo’lgan oiladagi o’quvchilarning o’zlashtirish darajasidagi farqlarni tushuntirishda maktabdagi ta’lim sifatining ahamiyati",
    "text": "Yuqori iqtisodiy farovonlikka ega bo’lgan hamda quyi iqtisodiy farovonlikka ega bo’lgan oiladagi o’quvchilarning o’zlashtirish darajasidagi farqlarni tushuntirishda maktabdagi ta’lim sifatining ahamiyati\nMa’lumki, o’quvchilarning o’zlashtirishidagi yana bir muhim omil bu maktabdagi ta’lim sifati hisoblanadi. Tadqiqotning ushbu qismida, nisbatan farovonligi yuqori va nisbatan farovonligi past oilalardagi o’quvchilarning o’zlashtirishadigi farqlarni tushuntirishda maktabdagi ta’lim sifatining ahamiyati o’rganiladi1.\nBuning uchun Oaxaka-Blaynder (ingliz tilida Oaxaca-Blinder) dekompozitsiya usuli2 yordamida maktabdagi ta’lim sifatining o’zlashtirishdagi farqlarga hissasini baholash mumkin. Bunda boy va kambag’al oilalardagi o’quvchilarning matematika fanidan o’zlashtirish darajasidagi farqlarga e’tibor beriladi.\n\n\n\n\n\n\n7-rasm: Oaxaka-Blaynder dekompozitsiyasi\n\n\n\n\n\n\n\n\n\n7-rasm. Oaxaka-Blaynder dekompozitsiyasi\n\n\n\n\n\n\n\n\n\n\n\nAsosiy natija\n\n\n\nTahlil natijalariga ko’ra, boy va kambag’al oilalardagi o’quvchilarning o’zlashtirish darajasidagi farqlar asosan maktabdagi ta’lim sifati darajasi (matematikadan o’rtacha o’zlashtirish) farqlar bilan tushuntirish mumkin. Xususan, PISA so’rovnomasiga ko’ra, boy va kambag’al oilalardagi o’quvchilarning matematika fanidan o’zlashtirish darajasidagi o’rtacha 27.8 ballni tashkil qilgan bo’lsa, ushbu farqning qariyb 50%ga yaqini maktabdagi ta’lim sifati bilan tushuntirilishi mumkin.\nTahlilning yana bir muhim natijalaridan biri bu boy va kambag’al oilalardagi o’quvchilar o’rtasidagi farqlar qishloqdagi o’quvchilarning nisbatan yuqori o’zlashtirishi hisobiga kamaymoqda. Demak, shaharda yashovchi o’quvchilarning qishloqdagi o’quvchilarga nisbatan yaxshi o’zlashtiriyotgani haqida tavsifiy natijalar aslida aholi yashash punkti tipidan boshqa omillarning notekis taqsimlanganligi tufayli bo’lishi mumkin."
  },
  {
    "objectID": "report_gen_interactive.html#xulosa",
    "href": "report_gen_interactive.html#xulosa",
    "title": "O’zbekistonda: Kambag’allik va Ta’lim",
    "section": "Xulosa",
    "text": "Xulosa\nTadqiqot natijalari O’zbekistonda ta’lim va kambag’allik o’rtasida kuchli bog’liqlik mavjudigiga ishora qiladi. Oilaning ijtimoiy-iqtisodiy statusiga qarab taqqoslanganda, yuqori daromadli oilalarning farzandlari past daromadli oilalarning farzandlariga nisbatan yaxshiroq o’zlashtirish ko’rsatkichlariga erishgan. Aholi yashash punkti va o’quvchilarning jinsini hisobga olib solishtirilganda ham akademik o’zlashtirishda nisbatan yuqori ijtimoiy-iqtisodiy statusga ega oiladagi o’quvchilar nisbatan ijtimoiy-iqtisodiy statusi quyiroq tengdoshlariga nisbatan yaxshiroq ko’rsatkichlarga ega bo’lishgan. Ushbu farqlarni tushuntirouvchi omillardan biri bu o’quvchilarning har xil ta’lim sharotitiga ega ekanliklari bo’lishi mumkin. Taqqoslanayotgan ikki toifa o’quvchilar o’rtasidagi o’zlashtirishdagi farqlar magnitudasiga ta’sir qiluvchi omillar tahlil qilinganda, o’quvchilar o’rtasidagi o’zlashtirish darajasidagi farqning asosiy qismi maktabdagi ta’lim sifati bilan tushuntiriladi. Shu bilan birga, ota-onalarning ta’lim jarayonidagi faol ishtiroki barcha ijtimoiy-iqtisodiy guruhlarda nisbatan teng darajada."
  },
  {
    "objectID": "report_gen_interactive.html#tavsiyalar",
    "href": "report_gen_interactive.html#tavsiyalar",
    "title": "O’zbekistonda: Kambag’allik va Ta’lim",
    "section": "Tavsiyalar",
    "text": "Tavsiyalar\n\nNisbatan quyi ijtimoiy-iqtisodiy statusga ega oila farzandlari o’rtacha o’zlashtirish ko’rsatkichi past bo’lgan maktablarda ta’lim olayotganini hisobga olish lozim. Shu ma’noda, o’rtacha akademik ko’rsatkichlari past bo’lgan maktablarda ta’lim sifatini yaxshilash nafaqat ta’lim tizimi islohoti sifatida balki ijtimoiy himoya siyosati sifatida ham muhim hisoblanadi.\nMavjud qonunchilik normalariga ko’ra daromad past aholi farzandlari uchun ta’lim imtiyozlari mavjud\nMasalan, O’zbekiston Respublikasining 258-sonli farmoniga ko’ra, Ijtimoiy reyestrga kiritilgan oila farzandlari uchun 12 xil ta’limga oid imtiyozlar ko’zda tutilgan (3-Ilova)\nBu imtiyozlarning tizimli tadbiq etilishini ko’rsatuvchi yagona monitoring platformasini yaratish maqsadga muvofiq\nBu platforma oila farzandlari uchun ta’lim imtiyozlaridan foydalanish darajasini hududlar va aholining boshqa demografik ko’rsatkichlari kesimida foydalanish darajasini kuzatish mumkin bo’ladi"
  },
  {
    "objectID": "report_gen_interactive.html#footnotes",
    "href": "report_gen_interactive.html#footnotes",
    "title": "O’zbekistonda: Kambag’allik va Ta’lim",
    "section": "Footnotes",
    "text": "Footnotes\n\n\nBerilgan tahlillarda shartli ravishda, nisbatan farovonligi yuqori bo’lgan oilalarni (5-kvintil) “boy oila”lar deb ataladi. Nisbatan farovonlik darajasi past oilalarni esa “kambag’al oila”lar deb ataladi.↩︎\nOaxaka-Blaynder dekompozitsiyasi usuli qo’llanganda metodologik nuqtai nazaridan o’zgaruvchilarning endogen mustaqil o’zgaruvchilarni baholashdagi noxolislik muammosi saqlanib qoladi. Masalan, xususiy repetitorga borish boshqa biz kuzatmayotgan omillar ta’sirida yuz berayotgan bo’lishi mumkin. Ushbu kuzatilmagan o’zgaruvchilar o’z o’rnida o’quvchining matematikadan o’zlashtirishiga ta’sir qilayotgan bo’lishi mumkin.↩︎"
  },
  {
    "objectID": "oaxaca_blinder_tushuntirish.html",
    "href": "oaxaca_blinder_tushuntirish.html",
    "title": "Oaxaka-Blaynder dekompozitsiyasi: koeffitsiyentlar tushuntirishi",
    "section": "",
    "text": "Oaxaka-Blaynder dekompozitsiyasi ikki guruh (bu tadqiqotda: boy oilalar (5-kvintil) va kambag’al oilalar (1-kvintil)) o’rtasidagi o’rtacha natija farqini tushuntirishga xizmat qiladi. Usul farqni ikki qismga ajratadi:\n\nEndowments (Resurslar farqi) — guruhlar o’rtasida kuzatilgan xususiyatlar (masalan, maktab sifati, uy sharoiti) farqi tufayli tushuntiriladigan qism. Ya’ni, agar kambag’al oila bolalari boy oila bolalari bilan bir xil xususiyatlarga ega bo’lganida, farq qanchalik kamayishi mumkin edi.\nCoefficients (Koeffitsiyentlar farqi) — xususiyatlarning natijaga ta’sir kuchi farqi tufayli tushuntiriladigan qism.\n\nUshbu tadqiqotda faqat endowments (resurslar farqi) qismi tahlil qilingan.\n\n\n\n\n\n\nKo’rsatkich\nQiymat\n\n\n\n\nUmumiy farq (boy − kambag’al)\n-27.6 ball\n\n\nStandart xatolik\n2.0\n\n\n95% ishonch oralig’i\n[-31.6, -23.7]\n\n\n\nManfiy qiymat shuni anglatadiki, kambag’al oila farzandlari boy oila farzandlariga nisbatan matematika fanidan o’rtacha 27.6 ball past natija ko’rsatgan.\n\n\n\nQuyidagi jadvalda har bir o’zgaruvchining umumiy farqqa qo’shgan hissasi keltirilgan. Manfiy koeffitsiyent — ushbu omil kambag’al oila o’quvchilarining pastroq natijasiga hissa qo’shayotganini bildiradi. Musbat koeffitsiyent — ushbu omil farqni kamaytirayotganini (ya’ni kambag’al oila o’quvchilari foydasiga ishlayotganini) bildiradi.\n\n\n\n\n\n\n\n\n\nO’zgaruvchi\nKoeffitsiyent (ball)\nUlushi (%)\nTalqin\n\n\n\n\nMaktabdagi o’rtacha o’zlashtirish\n-13.2\n47.9%\nKambag’al oila bolalari o’rtacha o’zlashtirishi pastroq maktablarda o’qiydi. Bu umumiy farqning deyarli yarmini tushuntiradi\n\n\nMulk indeksi\n-3.5\n12.5%\nOiladagi moddiy boylik (uy jihozlari, resurslar) farqi ham o’zlashtirishga salbiy ta’sir ko’rsatadi\n\n\nBarcha fanlardan dars soatlari\n-1.1\n3.9%\nKambag’al oila bolalari kamroq dars soatlariga ega\n\n\nSinfdagi o’quvchilar soni\n-0.2\n0.7%\nSinf hajmi farqi statistik jihatdan ahamiyatli emas (ishonch oralig’i nolni qamrab oladi)\n\n\nJins\n-0.1\n0.4%\nIkki guruh o’rtasidagi jins tarkibi farqi juda kichik ta’sir ko’rsatadi\n\n\nXususiy repetitor\n+0.5\n-2.0%\nKambag’al oila bolalari ko’proq xususiy repetitorga borishadi, bu ularning natijasini biroz oshiradi\n\n\nMatematika darslari soni\n+0.1\n-0.5%\nKambag’al oila bolalari haftada biroz ko’proq matematika darsiga ega, bu farqni ozgina kamaytiradi\n\n\nQishloq\n+1.5\n-5.4%\nKambag’al oilalar ko’proq qishloqda yashaydi, lekin qishloq o’quvchilari bu tahlilda nisbatan yaxshiroq natija ko’rsatgan. Bu boshqa omillar (masalan, maktab sifati) hisobga olingandan keyin qishloq o’zi mustaqil salbiy ta’sir ko’rsatmasligini bildiradi\n\n\n\n\n\n\n\nMaktab sifati eng muhim omil. Umumiy 27.6 ballik farqning 13.2 balli (48%) kambag’al oila bolalarining sifati pastroq maktablarda o’qishi bilan tushuntiriladi.\nOila boyligi ham ahamiyatli. Mulk indeksi farqi 3.5 ball (12.5%) hissa qo’shadi — bu uyda kompyuter, internet va boshqa ta’lim resurslarining mavjudligini aks ettiradi.\nQishloq omili kutilganidan farqli. Boshqa omillar (ayniqsa maktab sifati) hisobga olinganda, qishloqda yashash o’z-o’zidan salbiy ta’sir ko’rsatmaydi. Tavsifiy tahlilda ko’ringan shahar-qishloq farqi aslida maktab sifati va boshqa omillarning notekis taqsimlanishi bilan bog’liq.\nXususiy repetitor kambag’al oilalarda ko’proq. Bu kambag’al oilalarning ta’limdagi kamchiliklarni qoplash uchun qo’shimcha investitsiya qilayotganini ko’rsatishi mumkin.\n\n\n\n\n\nKoeffitsiyentlar sababiy aloqani emas, balki korrelyatsion bog’liqlikni ko’rsatadi.\nEndogenlik muammosi saqlanib qoladi: masalan, xususiy repetitorga borish biz kuzatmayotgan boshqa omillar ta’sirida yuz berishi mumkin.\nNatijalar faqat PISA 2022 ma’lumotlari asosida O’zbekiston kontekstida amal qiladi."
  },
  {
    "objectID": "oaxaca_blinder_tushuntirish.html#metod-haqida-qisqacha",
    "href": "oaxaca_blinder_tushuntirish.html#metod-haqida-qisqacha",
    "title": "Oaxaka-Blaynder dekompozitsiyasi: koeffitsiyentlar tushuntirishi",
    "section": "",
    "text": "Oaxaka-Blaynder dekompozitsiyasi ikki guruh (bu tadqiqotda: boy oilalar (5-kvintil) va kambag’al oilalar (1-kvintil)) o’rtasidagi o’rtacha natija farqini tushuntirishga xizmat qiladi. Usul farqni ikki qismga ajratadi:\n\nEndowments (Resurslar farqi) — guruhlar o’rtasida kuzatilgan xususiyatlar (masalan, maktab sifati, uy sharoiti) farqi tufayli tushuntiriladigan qism. Ya’ni, agar kambag’al oila bolalari boy oila bolalari bilan bir xil xususiyatlarga ega bo’lganida, farq qanchalik kamayishi mumkin edi.\nCoefficients (Koeffitsiyentlar farqi) — xususiyatlarning natijaga ta’sir kuchi farqi tufayli tushuntiriladigan qism.\n\nUshbu tadqiqotda faqat endowments (resurslar farqi) qismi tahlil qilingan."
  },
  {
    "objectID": "oaxaca_blinder_tushuntirish.html#umumiy-farq",
    "href": "oaxaca_blinder_tushuntirish.html#umumiy-farq",
    "title": "Oaxaka-Blaynder dekompozitsiyasi: koeffitsiyentlar tushuntirishi",
    "section": "",
    "text": "Ko’rsatkich\nQiymat\n\n\n\n\nUmumiy farq (boy − kambag’al)\n-27.6 ball\n\n\nStandart xatolik\n2.0\n\n\n95% ishonch oralig’i\n[-31.6, -23.7]\n\n\n\nManfiy qiymat shuni anglatadiki, kambag’al oila farzandlari boy oila farzandlariga nisbatan matematika fanidan o’rtacha 27.6 ball past natija ko’rsatgan."
  },
  {
    "objectID": "oaxaca_blinder_tushuntirish.html#koeffitsiyentlar-tushuntirishi",
    "href": "oaxaca_blinder_tushuntirish.html#koeffitsiyentlar-tushuntirishi",
    "title": "Oaxaka-Blaynder dekompozitsiyasi: koeffitsiyentlar tushuntirishi",
    "section": "",
    "text": "Quyidagi jadvalda har bir o’zgaruvchining umumiy farqqa qo’shgan hissasi keltirilgan. Manfiy koeffitsiyent — ushbu omil kambag’al oila o’quvchilarining pastroq natijasiga hissa qo’shayotganini bildiradi. Musbat koeffitsiyent — ushbu omil farqni kamaytirayotganini (ya’ni kambag’al oila o’quvchilari foydasiga ishlayotganini) bildiradi.\n\n\n\n\n\n\n\n\n\nO’zgaruvchi\nKoeffitsiyent (ball)\nUlushi (%)\nTalqin\n\n\n\n\nMaktabdagi o’rtacha o’zlashtirish\n-13.2\n47.9%\nKambag’al oila bolalari o’rtacha o’zlashtirishi pastroq maktablarda o’qiydi. Bu umumiy farqning deyarli yarmini tushuntiradi\n\n\nMulk indeksi\n-3.5\n12.5%\nOiladagi moddiy boylik (uy jihozlari, resurslar) farqi ham o’zlashtirishga salbiy ta’sir ko’rsatadi\n\n\nBarcha fanlardan dars soatlari\n-1.1\n3.9%\nKambag’al oila bolalari kamroq dars soatlariga ega\n\n\nSinfdagi o’quvchilar soni\n-0.2\n0.7%\nSinf hajmi farqi statistik jihatdan ahamiyatli emas (ishonch oralig’i nolni qamrab oladi)\n\n\nJins\n-0.1\n0.4%\nIkki guruh o’rtasidagi jins tarkibi farqi juda kichik ta’sir ko’rsatadi\n\n\nXususiy repetitor\n+0.5\n-2.0%\nKambag’al oila bolalari ko’proq xususiy repetitorga borishadi, bu ularning natijasini biroz oshiradi\n\n\nMatematika darslari soni\n+0.1\n-0.5%\nKambag’al oila bolalari haftada biroz ko’proq matematika darsiga ega, bu farqni ozgina kamaytiradi\n\n\nQishloq\n+1.5\n-5.4%\nKambag’al oilalar ko’proq qishloqda yashaydi, lekin qishloq o’quvchilari bu tahlilda nisbatan yaxshiroq natija ko’rsatgan. Bu boshqa omillar (masalan, maktab sifati) hisobga olingandan keyin qishloq o’zi mustaqil salbiy ta’sir ko’rsatmasligini bildiradi"
  },
  {
    "objectID": "oaxaca_blinder_tushuntirish.html#asosiy-xulosalar",
    "href": "oaxaca_blinder_tushuntirish.html#asosiy-xulosalar",
    "title": "Oaxaka-Blaynder dekompozitsiyasi: koeffitsiyentlar tushuntirishi",
    "section": "",
    "text": "Maktab sifati eng muhim omil. Umumiy 27.6 ballik farqning 13.2 balli (48%) kambag’al oila bolalarining sifati pastroq maktablarda o’qishi bilan tushuntiriladi.\nOila boyligi ham ahamiyatli. Mulk indeksi farqi 3.5 ball (12.5%) hissa qo’shadi — bu uyda kompyuter, internet va boshqa ta’lim resurslarining mavjudligini aks ettiradi.\nQishloq omili kutilganidan farqli. Boshqa omillar (ayniqsa maktab sifati) hisobga olinganda, qishloqda yashash o’z-o’zidan salbiy ta’sir ko’rsatmaydi. Tavsifiy tahlilda ko’ringan shahar-qishloq farqi aslida maktab sifati va boshqa omillarning notekis taqsimlanishi bilan bog’liq.\nXususiy repetitor kambag’al oilalarda ko’proq. Bu kambag’al oilalarning ta’limdagi kamchiliklarni qoplash uchun qo’shimcha investitsiya qilayotganini ko’rsatishi mumkin."
  },
  {
    "objectID": "oaxaca_blinder_tushuntirish.html#metodologik-ogohlantirishlar",
    "href": "oaxaca_blinder_tushuntirish.html#metodologik-ogohlantirishlar",
    "title": "Oaxaka-Blaynder dekompozitsiyasi: koeffitsiyentlar tushuntirishi",
    "section": "",
    "text": "Koeffitsiyentlar sababiy aloqani emas, balki korrelyatsion bog’liqlikni ko’rsatadi.\nEndogenlik muammosi saqlanib qoladi: masalan, xususiy repetitorga borish biz kuzatmayotgan boshqa omillar ta’sirida yuz berishi mumkin.\nNatijalar faqat PISA 2022 ma’lumotlari asosida O’zbekiston kontekstida amal qiladi."
  }
]